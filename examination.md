# Uppgiften

Ni ska i grupper om tre till 4 personer skriva ett PM, d.v.s. en rapport, på ca 6-9 sidor exklusive källförteckning och framsida. Det ämne ni ska skriva om är **Roller och Projektmetoder inom en organisation som arbetar med utveckling**.

Ni ska fokusera arbetet kring följande två huvudrubriker:

* En organisations struktur
    * Välj en liten/medel/stor organisation. Motivera valet i bakgrunden till ert PM.  Förklara i huvudtexten hur organisationens struktur ser ut och vilka roller som ingår. Fokusera främst på de roller som har en koppling till framtagandet av IT-tjänster på företaget.
* Organisationens användande av projektmetodiker
    * Beskriv hur företaget arbetar med sina projekt och namnge den projektmetodiken om den har ett namn. Förklara tydligt hur de implementerat den i organisationen.

Syftet med denna övning är att ni ska visa att ni tillgodogjort er tillräckligt med kunskap inom projektmetoder och de olika rollerna inom utveckling för att kunna förstå och kommunicera detta till andra. Ni förväntas söka efter trovärdig litteratur inom ert område samt välja ut relevanta källor och sammanfatta ert område på ett pedagogiskt sätt. Målgruppen för ert arbete är era medstudenter. Hur ska du visa oss så att vi förstår?


## Muntlig presentation 

PM:et ska presenteras och diskuteras på ett seminarium den 17 november, där varje grupp får 10 minuter på sig att muntligt presentera det viktigaste som gruppen har kommit fram till. Ni förväntas använda tiden för att belysa ert ämne på ett strukturerat sätt. Er tilldelade opponentgrupp kommer sedan att ge feedback/ställa frågor på det arbete ni framfört samt föreslå korrigeringar.

## Opponering
Ni kommer att bli tilldelade ett schema med den ordning ni ska redovisa i. Den sista gruppen för dagen opponerar på den första gruppen, den första gruppen opponerar på andra gruppen o.s.v.

Opponeringen ska vara kritisk och beröra de större delarna av arbetet, ca 5 minuter. Försökt att undvika att påpeka saker så som stavfel och formuleringar och granska istället PM:ets helhet. Har gruppen svarat på frågorna? Har gruppen kommit fram till något? Opponering är en del av examinationen.

## Skriftlig framställning 

Textformatet i PM:et ska följa de generella riktlinjerna som finns i dokumentet Att skriva PM. Eftersom PM:et är mindre än 10 sidor ska ni inte använda innehållsförteckning men det ska finnas en titelsida till ert PM.  


## Källor och hänvisningar 

Källhänvisningar har två viktiga funktioner: Den första är att möjliggöra för läsaren att söka upp källor ni använder er av. Den andra är att säkerställa att upphovspersonerna bakom en idé ges tillbörlig respekt för deras arbete – den som initialt tagit fram en teori eller ett koncept förtjänar att omnämns i samband med att konceptet används av andra. All text som är en ren kopia av någon annans arbete ska därmed behandlas som citat med citationstecken kring och formellt korrekta källhänvisningar. 

Undvik också i möjligaste mån att använda Wikipedia som källa, eftersom den saknar gedigen kvalitetskontroll (även om den är bra på många andra sätt). 

PM:en lämnas in via Studentportalen och ska ha inkommit senast torsdagen 16e november 16.30. 

PM:en skall vara i PDF-format med tydligt gruppnamn i titeln. Framsidan skall också innehålla samtliga medlemmar i projektgruppen.

Så snart sluttiden för inlämning har passerat och skickar ni ert arbete till ansvarig opponeringsgrupp. Ni förväntas därefter på onsdagseftermiddagen förbereda opponeringen inför torsdagen. 

## Seminariet 

Ni kommer också att få ett schema där du ser när under seminarietillfället som din grupp ska göra sin presentation. Varje grupp har 10 minuter, inte mer, för att göra sin presentation. En annan grupp kommer att få vara tidtagare samt sköta opponering.
