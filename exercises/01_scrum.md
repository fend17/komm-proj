# Planera enligt Scrum

<img src="http://www.emoji.co.uk/files/emoji-one/symbols-emoji-one/2118-white-heavy-check-mark.png" align="right" height="100" width="auto">

**I grupper om 2-3**

Vi kan börja med att applicera projektmetodiken _Scrum_ på något som redan är känt för att få upp känslan för vad vi ska göra. Främst för att vi vet vad som ska göras och hur lång tid det tar att göra. Därför ska vi använda det på något ni redan har skapat. Rådfråga **Scrum Guide** om det är något som är otydligt kring scrum.

* [**Scrum Guide**](http://www.scrumguides.org/scrum-guide.html)

## TODO-applikation

Tänk dig att du ska leverera din **TODO-applikation** till en kund. Kravspecifikationen för vad applikationen ska göra är de krav som gäller för G samt VG. Kunden kräver att samtlig funktionalitet ska finnas i den slutgiltiga produkten.

### Metod

Använd papper och penna (eller ett word-dokument eller rista in det på Nackademins väggar) för att dela upp samtliga krav i **3 mindre Sprintar**. Varje sprintar ska ha ett definierat tidsomfång som t.ex. **7 dagar**. Eftersom denna applikation inte är speciellt stor så kan sprintarna vara kortare eller så kan ni lägga till ytterligare krav för att fylla ut sprintarna. Annars kan ni utgå från de ursprungliga kraven och göra kortare tidsspann.

* Dela upp kraven i mindre sprintar
* Sätt tidsestimat på varje del i varje sprint, t.ex. "Delete"-funktionalitet 5h.
* Sätt upp vad ni ska kunna visa för kund efter varje sprint. T.ex. en design efter första? Grundläggande funktionalitet efter andra sprinten etc.
* Max 3 sprintar

### Färdig?

* Diskutera med en annan grupp och jämför vilka skillnader och likheter som finns mellan era två olika versioner gällande:
    * tidsestimat
    * innehåll i sprintarna
    * längd på sprintarna
    * vad varje "increment" innehåller