# CASE - TRÄNINGSANLÄGGNINGEN PÅ VÄSTKUSTEN :muscle:
>Gruppuppgift: 2-3 personer. Tid till förfogande: 60 min+

Ni i gruppen är ledningsgrupp på ett IT-företag i Stockholm. En dag får ni in ett uppdrag från en kvinna som heter Petronella.

Petronella har en träningsanläggning på västkusten, och behöver er hjälp för hon tycker att hennes boknings- och medlemshanteringssystem gått ur tiden och är omständligt att arbeta med. Det fungerar dock fortfarande, men går långsamt.

Petronella är själv inte så inne på IT och utveckling, utan tycker det vore skönt med ett företag som kunde ta helhetsansvar för utveckling och implementering av sitt nya system. 

Självklart tar ni er an uppgiften – att utveckla ett nytt system till Petronella och hennes träningsanläggning. Följande är förutsättningarna:

Om 15 veckor har Petronella en väldigt viktig tävling. Hon ska då vara värd för SM i triathlon, och om bara 8 veckor måste hon kunna börja ta emot anmälningar.
Trots Petronellas brist på IT-vana har hon klart för sig några av de sakerna systemet bör kunna:

* Ta emot bokningar till pass
* Ta emot bokningar till tävlingar
* Lägga till nya tävlingar och pass
* Lägga till nya medlemmar i olika kategorier
* Koppla samman medlemskort och medlemmar 
* Skicka ut erbjudanden till sina medlemmar i olika kategorier
* Automatiskt skicka ut inbetalningskort till medlemmarnas e-postadresser
* Automatiskt skicka ut inbetalningskort till tävlingsdeltagare
* Kunna erbjuda rabatter genom rabattkoder
* Publicera resultatlistor på internet, tillgängliga för alla

Oj – tänker ni. Nu krävs det att vi är snabba i starten för att hinna med att leverera detta systemet i tid. Projekteringen måste starta redan nu. Därför skall ni på utsatt tid:

* Skissa upp två projektflöden – ett agilt och ett enligt vattenfallsmodellen. (i breda drag)
* Kommentera också på dessa flöden var de olika insatserna ska sättas in, och vem som ska göra vad.
* Redogöra för vilka roller ni behöver i projektet, och hur många av varje.
* Tidsuppskatta projektet enligt specifikationerna ovan.

**Reflektera över skillnaderna mellan ett agilt- och ett icke agilt arbetssätt i denna process.**

Fundera även över följande:

* Behöver vi ha dagliga avstämningar? 
* Vad inbegriper frihet under ansvar? 
* Kommer vi kunna leverera i tid? 
* Hur mycket måste vi blanda in slutkunden i projektet? 
* Vad finns det för frågeställningar vi skulle behöva få avstämda med kunden innan vi kan påbörja projektet?
* Behöver vi omvandla kraven internt till t.ex. user stories eller förtydliga vissa kravställningar?

### När ni är klara så ta kontakt med läraren och presentera vad ni kommit fram till samt för diskussion kring det ni har kommit fram till.